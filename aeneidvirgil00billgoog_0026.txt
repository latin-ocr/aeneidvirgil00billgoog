Tantane vos generis tenuit fiducia vestri l

Ι Iam caelum terramque meo sine numine, Venti,
Miscere, et tantas audetis tollere moles?

Quos ego—l Sed motos praestat conponere fluctus.
Post mihi non simili poena commissa luetis.
Maturate fugam, regique haec dicite vestro:

N on illi imperium pelagi saevumque tridentem,
Sed mihi sorte datum. Tenet ille inmania saxa,
Vestras, Eure, domos ; illa se iactet in aula

Aeolus, et clauso ventorum carcere regnet.

Sic ait, et dicto citius tumida aequora placat,
Collectasque fugat nubes solemque reducit.
Cymothoe simul et Triton adnixus acuto
Detrudunt naves scopulo ; levat ipse tridenti ;

Et vastas aperit Syrtes, et temperat aequor,

Atque rotis summas levibus perlabitur undas.

Ac veluti magno in populo cum saepe coorta est
Seditio, saevitque animis ignobile volgus,

Iamque faces et saxa volant (furor arma ministrat) ;
Tum, pietate gravem ac meritissi forte virum quem
Conspexere, silent, arrectisqueauribus adstant 3 Ν
Ille regit dictis animos, et pectora mulcet3

Sic cunctus pelagi cecidit fragor, aequora postquam
Prospiciens genitor caeloque invectus aperto

Flectit equos curruque volans dat lora secundo. ⁸

Defessi Aeneadae, quae proxuma litora, cursu
Contendunt petere, et Libyae vertuntur ad oras.
Est in secessu longo locus τ insula portum
Efficit obiectu laterum, quibus omnis ab alto
Frangitur inque sinus scindit sese unda reductos ;
Hinc atque hinc vastae rupes geminique minantur
ln caelum scopuli, quorum sub vertice late
Aequora tuta silent ; tum silvis scaena coruscis

 

