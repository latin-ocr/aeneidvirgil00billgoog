Litora nota petens, flammas cum regia puppis
Extulerat, fatisque deum defensus tniquis
Inclusos utero Danaos et pinea furtim

Laxat claustra Sinon. Illos patefactus ad auras
Reddit equus, laetique cavo se robore promunt
Thessandrus Sthenelusque duces et dirus Ulixes,
Demissum lapsi per funem, Acamasque, Thoasque,
Pelidesque Neoptolemus, primusque Machaon,
Et Menelaus, et ipse doli fabricator Epeus,
Invadunt urbem somno vinoque sepultam ;
Caeduntur vigiles, portisque patentibus omnes
Accipiunt socios atque agmina conscia iungunt.

Tempus erat, quo prima quies mortalibus aegris
Incipit et dono divom gratissima serpit:
In somnis, ecce, ante oculos maestissimus Hector
Visus adesse mibi, largosque effundere fletus,
Raptatus bigis, ut quondam, aterque cruento
Pulvere, perque pedes traiectus lora tumentes.
Hei mihi, qualis erat! quantum mutatus ab illo
Hectore, qur redit exuvias indutus Achilli,
Vel Danaum Phrygios iaculatus puppibus ignes. ¹
Squalentem barbam et concretos sanguine crines
Volneraque illa gerens, quae circum plurima muros
Accepit patrios. Ultro flens ipse videbar
Compellare virum et maestas expromere voces ε

O lux Dardaniae, spes o fidissima Teucrum,
Quae tantae tenuere morae? quibus Hector ab oris
Exspectate venis? ut te post multa tuorum
Funera, post varios hominumque urbisque labores
Defessi aspicimus! quae causa indigna serenos
Foedavit voltus i aut cur haec volnera cerno?

Ille nihil, nec me quaerentem vana moratur,
L 0

 

