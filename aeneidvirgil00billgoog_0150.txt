Vela vocet possisque sinus inplere secundos,

Quin adeas vatem precibusque oracula poscas

Ipsa canat, vocemque volens atque ora resolvat.

Illa tibi Italiae populos venturaque bella,

Et quo quemque modo fugiasque ferasque laborem,
Expediet, cursusque dabit venerata secundos.

Haec sunt, quae nostra liceat te voce moneri.

Vade age, et ingentem factis fer ad aethera Troiam.

Quae postquam vates sic ore effatus amico est,
Dona dehinc auro gravia sectoque elephanto
Imperat ad naves ferri, stipatque carinis
Ingens argentum, Dodonaeosque lebetas,
Loricam consertam hamis auroque trilicem,

Et conum insignis galeae cristasque comantes,

Arma Neoptolemi. Sunt et sua dona parenti.

Addit equos, additque duees余

Remigium supplet余 socios simul instruit armis.

Interea classem velis aptare iubebat
Anchises, fieret vento mora ne qua ferenti.
Quem Phoebi interpres multo compellat honore:
Coniugio, Anchise, Veneris dignate superbo,
Cura deum, bis Pergameis erepte ruinis,
Ecce tibi Ausoniae tellus 余 hanc arripe velis.
Et tamen hanc pelago praeterlabare necesse est余
Ausoniae pars illa procul, quam pandit Apollo.
Vade, ait, o felix nati pietate. Quid ultra
Provehor et fando surgentes demoror austros?

Nec minus Andromache, digressu maesta supremo,
Fert picturatas auri subtemine vestes
Et Phrygiam Ascanio chlamydem, nec cedit honori,
Textilibusque onerat donis, ac talia fatur: 485
Accipe et haec, manuum tibi quae monumenta mearum

 

