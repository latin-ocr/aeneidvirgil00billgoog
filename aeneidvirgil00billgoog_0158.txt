Nam neque erant astrorum ignes, nec lucidus aethra
Siderea polus, obscuro sed nubila caelo,
Et Lunam in nimbo nox intempesta tenebat.

Postera iamque dies primo surgebat Eoo,
Umentemque Aurora polo dimoverat umbram:
Cum subito e silvis, macie confecta suprema,
Ignoti nova forma viri miserandaque cultu
Procedit supplexque manus ad litora tendit.
Respicimus. Dira inluvies inmissaque barba,
Consertum tegumen spinis ; at cetera Graius,
Et quondam patriis ad Troiam missus in armis.
Isque ubi Dardanios habitus et Troia vidit
Arma procul, paulurn aspectu conterritus haesit,
Continuitque gradum 3 mox sese ad litora praeceps
Cum fletu precibusque tulit: Per sidera testor,

Per superos atque hoc caeli spirabile lumen,
Tollite me, Teucri ; quascumque abducite terras ;
Hoc sat erit. Scio me Danais e classibus unum,
Et bello Iliacos fateor petiisse Penates.

Pro quo, si sceleris tanta est iniuria nostri,
Spargite me in fluctus, vastoque inmergite ponto.
Si perce, hominum manibus periisse iuvabit.

Dixerat, et genua amplexus genibusque volutans
Haerebat. Qui sit, fari, quo sanguine cretus,
Hortamur; quae deinde agitet fortuna, fateri.

Ipse pater dextram Anchises, haud multa moratus,
Dat iuveni, atque animum praesenti pignore firmat.
llle haec, deposita tandem formidine, fatur:

Sum patria ex Ithaca, comes infelicis Ulixi,
Nomine Achemenides‚ Troiam genitore Adamasto
Paupere-mansissetque utinam fortuna l-profectus.
Hic me, dum trepidi crudelia limina linquunt,
Inmemores socii vasto Cyclopis in antro

 

