Corripiunt‚ onerantque auro 3 portantur avari
Pygmalionis opes pelago ; dux semina facti.

Devenere locos, ubi nunc ingentia cernis
Moenia surgentemque novae Karthaginis arcem,
Mercatique solum, facti de nomine Byrsam,
Taurino quantum possent circumdare terg0.

Sed vos qui tandem, quibus aut venistis ab oris,
Quove tenetis iter l Quaerenti talibus ille
Suspirans imoque trahens a pectore vocem τ

O dea, si prima repetens ab origine pergam,
Et vacet annales nostrorum audire laborum,
Ante diem clauso conponat Vesper Olympo.

Nos Troia antiqua, si vestras forte per aures
Troiae nomen iit, diversa per aequora vectos
Forte sua Libycis tempestas adpulit oris.

Sum pius Aeneas, raptos qui ex hoste Penates
Classe veho mecum, fama super aethera notus.
Italiam quaero patriam et genus ab Iove summo.
Bis denis Phrygium conscendi navibus aequor,
Matre dea monstrante viam, data fata secutus ;
Vix septem convolsae undis Euroque supersunt.
Ipse ignotus, egens, Libyae deserta peragro,
Europa atque Asia pulsus. N ec plura querentem
Passa Venus medio sic interfata dolore est:

Quisquis es, haud, credo, invisus caelestibus auras
Vitales carpis, Tyriam qur adveneris urbem.
Perge modo, atque hinc te reginae ad limina perfer.
Namque tibi reduces socios classemque relatam “
Nuntio etin tutum versis aquilonibus actam,
Ni frustra augurium vani docuere parentes.
Aspice bis senos laetantes agmine cycnos,

Aetheria quos lapsa plaga Iovis ales aperto
oi

 

