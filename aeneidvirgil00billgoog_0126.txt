Sanguinis et sacri pateras, animamque sepulchro
Condimus, et magna supremum voce ciemus.

Inde, ubi prima fides pelago, placataque venti
Dant maria et lenis crepitans vocat austerio altum, 70
Deducunt socii naves et litora conplent.
Provehimur portu, terraeque urbesque recedunt.

Sacra mari colitur medio gratissima tellus
Nereidum matri et Neptuno Aegaeo,
Quam pius Arcitenens oras et litora circum
Errantem Mycono e celsa Gyaroque revinxit,
Inmutamque coli dedit et contemnere ventos.
H uc feror 3 haec fessos tuto placidissima portu
Accipit. Egressi veneramur Apollinis urbem.
Rex Anius, rex idem hominum Phoebique sacerdos,
Vittis et sacra redimitus tempora lauro,
Occurrit ; veterem Anchisen adgnoscit amicum.
Iungimus hospitio dextras, et tecta subimus.

Templa dei saxo venerabar structa vetusto:
Da propriam, Thymbraee, domum3 da moenia semis
Et genus et mansuram urbem ; serva altera Troiae
Pergama, reliquias Danaum atque inmitis Achilli.
Quem sequimur? quove ire iubes? ubi ponere sedes?
Du. pater, augurium, atque animis inlabere nostris.

Vix ea fatus eram: tremere omnia risa repente,
Liminuque laurusque dei, totusque moveri
Mons circum, et mugire adytis cortina reclusis
Submissi petimus terram, et vox tertur ad aures:

Dardanidae duri, quae vos a stirpe pareutum
Prima tulit tellus, eadem sos ubere laeto

 

