Dat clarum e puppi signum; nos castra movemus,
Temptamusque viam et velorum pandimus alas.

stvIamque rubescebat stellis Aurora fugatis,

Cum procul obscuros colles humilemque videmus
Italiam Italiam primus conclamat Achates,
Italiam laeto socii clamore salutant.

Tum pater Anchises magnum cratera corona
Induit inplevitque mero, divosque vocavit

Stans celsa in puppi:

Di maris et terrae tempestatumque potentes,
Ferte viam vento facilem et spirate secundi.

Crebrescunt optatae aurae, portusque patescit
Iam propior, templumque adparet in arce Minervae.
Vela legunt socii, et proras ad litora torquent.
Portus ab Euroo fluctu curvatus in arcum;
Obiectae salsa spumant adspargine cautes ;
Ipse latet· ,gemino demittunt bracchia muro
Turriti scopuli, refugitque ab litore templum.
Quattuor hic, primum omen, equos in gramine vidi
Tondentes campum late, candore nivali.
Et pater Anchises: Bellum, 0 terra hospita, portas;
Bello armantur equi, belluni haec armenta minantur.
Sed tamen idem olim curru succedere sueti
Quadrupedes, et frena iugo concordia ferre τ
Spes et pacis, ait. Tum numina sancta precamur

Palladis armisonae, quae prima accepit ovanteS,
Et capita ante aras Phrygio velamur amictu ;
Praeceptisque Heleni, dederat quae maxuma, rite
Iunoni Argivae iussos adolemus honores.

Haud mora, continuo perfectis ordine votis
Cornua velatarum obvertimus antennarum,

Graiugenumque domos suspectaque linquimus arva.
r 05³

 

