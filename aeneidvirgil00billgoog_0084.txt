Taurus et incertam excussit cervice securim.
At gemini lapsu delubra ad summa dracones
Effugiunt saevaeque petunt Tritonidis arcem, ’
Sub pedibusque deae clipeique sub orbe teguntur.

Tum vero tremefacta novus per pectora cunctis
Insinuat pavor, et scelus expendisse merentem
Laocoonta ferunt, sacrum qui cuspide robur
Laeserit et tergo sceleratam intorserit hastam.

Ducendum ad sedes simulacrum orandaque divae
Numina conclamant.
Dividimus muros et moenia pandimus urbis.
Accingunt omnes operi, pedibusque rotarum
Subiiciunt lapsus, et stuppea vincula collo
Intendunt. Scandit fatalis machina muros,
Feta armis. Pueri circum innuptaeque puellae
Sacra canunt, funemque manu contingere gaudent.
Illa subit, mediaeque minans inlabitur urbi.
O patria, 0 divom domus Ilium, et incluta bello
Moenia Dardanidum! quater ipso in limine portae

Substitit, atque utero sonitum quater arma dedere 3
instamus tamen inmemores caecique furore,
,Et monstrum infelix sacrata sistimus arce.
Tunc etiam fatis aperit Cassandra futuris
{qOra, dei iussu non umquam credita Teucris.
Nos delubra deum miseri, quibus ultimus esset
Ille dies, festa velamus fronde per urbem. .

Q-

Vertitur interea eaelum et ruit oceano Nox,
Involvens umbra magna terramque polumque
Myrmidonumque dolos ; fusi per moenia Teucri
Conticuere ; sopor fessos conplectitur artus.

Et iam Argiva phalanx instructis navibus ibat
A Tenedo, tacitae per amica silentia lunae

 

restes,

