Mutandae sedes. N on haec tibi litora suasit
Delius aut Cretae iussit considere Apollo.

Est locus, Hesperiam Graii cognomine dicunt,
Terra antiqua, potens armis atque ubere glaebae3
Oenotri coluere viri; nunc fama minores
Italiam dixisse ducis de nomine gentem:

Hae nobis propriae sedes ; hinc Dardanus ortus,
Iasiusque pater, genus a quo principe nostrum.
Surge age, et haec laetus longaevo dicta pa'renti
Haud dubitanda refer: Corythum terrasque requirat
Ausonias. Dictaea negat tibi Iuppiter arva.

Talibus attonitus visis et voce deorum—
N ec sopor illud erat, sed coram adgnoscere voltus
Velatasque comas praesentiaque ora videbar ;
Tum gelidus toto manabat corpore sudor—
Corripio e stratis corpus, tendoque supinas
Ad caelum cum voce manus, et munera libo
Intemerata focis. Perfecto laetus honore
Anchisen facio certum, remque ordine pando,
Adgnovit prolem ambiguam geminosque parentes,
Seque novo veterum deceptum errore locorum.
Tum memorat: Nate, Iliacis exercite fatis,
Sola mihi tales casus Cassandra canebat.
N unc repeto haec generi portendere debita nostru,
Et saepe Hesperiam, saepe Itala regna vocare.
Sed quis ad Hesperiae venturos litora Teucros
Crederet? aut quem tum vates Cassandra moveret?
Cedamus Phoebo, et moniti meliora sequamur.
Sic ait ; et cuncti dicto paremus ovantes.
Hanc quoque deserimus sedem, paucisque relictis
Vela damus, vastumque cava trabe currimus aequor.

Postquam altum tenuere rates, nec iam amplius ullae

Adparent terrae, caelum undiquq et undique pontus,
ῐ l

 

